---
title: Диапазони
---

{% include menu.html %}

Диапазоните в Raku генерират списъци от последователни елементи.

В най-простия случай, диапазонът е списък от увеличаващи се цели числа. За да създадете диапазон, използвайте оператора `..` и двете стойности, които определят минималната и максималната стойност на диапазона:

```raku
1 .. 5
```

Разстоянията около оператора са по избор. Следната конструкция може да бъде написана като:

```raku
1..5
```

Въпреки че диапазонът е средство за генериране на списъци, той все още е един обект, така че може да бъде запазен в скаларна променлива:

```raku
my $r = 1 .. 5;
```

## Не само числа

Възможно е да се конструира диапазон от други типове данни, за които Raku знае как да ги увеличава. Например:

```raku
my $letters = 'a' .. 'z';
```

Диапазоните са обекти от собствен тип данни в Raku. Типът на променливата `$r` е `Range`.

{% include nav.html %}